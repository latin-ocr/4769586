-12-

tolerari non debuisse contendimus. Quis enim talem versum, non dicam Ae-
schylo, sed quolibet de trivio poeta dignum iudicet, ἀδαμαντίνως melam, ἐν 0333&-
κτοις πέτραις, duabus partibus aequalibus in homoeoteleuta desinentibus? Aut
quis ab Aeschylo uni verbo ὀχμάσαι in uno orationis membro, uno structurae
tenore, haec duo πρός πέτραις et ἐν πέτραις adiungi potuisse credet?
τόνδε πρός πέτραις
ὑψηλοκρήμνοις τᾶν λεωγρόν ὀχμάσαι
οἱδαμαντίναις πέδαις ἐν α’ῤῥήκτοις πέτραις.

Et hoc πρός πέτραις ὀχμάσαι ἐν πέτραις, ad rupes affigere in rupibus,
significabit Wieselero interprete: ad rupes ita affigere alterum, ut is simul etiam
inclusus in rupibus h. e. in aliquo hiatu rupium lateat! — Talia si aut non as-
sequutus aut abominatus aliquis ad coniecturam quamvis audacem confugisset,
summopere laudaremus. Sed nequaquam tamen scholiastae illius lectionem ex
huiusmodi coniectura ortam esse censemusz impressam enim habet certissimam
veritatis notam, estque haud dubie ex incorrupto quodam fabulae {Aeschyleae
exemplo prompta: haec contra, quae in nostris codicibus leguntur, inepte exco-
gitata sunt ad explendam depravati codicis scripturam. Nam primum ἐν οἰρῤἥκτοις
πέτραις, pro πέδαις, scriptum erat, errore proclivi, et in Wellaueri etiam anno-
tatione ad h. l. commisso: deinde media versus pars aliquo casu oblitterata, ut
legi non possent nisi haec: α’δαμαντίν - - ἐν α’ῤῥήκτοις πέτραιςε denique in
margine adscriptum πέδαις, quo scilicet illud πέτραις corrigeretur. Hoc postea
corrector male abusus est ad explendam lacunam, et hinc nostrorum codicum
lectiones ortae sunt. — Quae autem protulit praeterea Wieselerus ad emendass
tionem scilicet suam comprobandam: „wideri Prometheum in aliquo rupis hiatu
positum fuisse ita, ut pars tantum corporis promineret et in conspectum veniret,
eamque sententiam egregie quadrare ad id, quod pluribus de causis pro certo
sumi possit, Promethei imaginem quandam ligneam oculis eorum, qui spectarent,
subiectam fuisse: posse enim statui, hanc imaginem ita comparatam fuisse, ut
sola anterior pars exhibita esset, ut is, qui Prometheum agebat, non in ea, sed
pone eam in hiatu rupis versaretur‚“ haec nunc accuratius examinare non libet:
et cur ligneum illud simulacrum, de quo illi non dubitandum videtur, mihi parum
placeret, dixi in-prolegomenis editionis meae p. 85. 86. Hoc tamen non gra-
vabor profiteri, si fuerit tale simulacrum, malle me id in rupis hiatu magna ex
parte delitescens, quam totum in theatri conspectu positum cogitari, ne scilicet
ligneus ille Prometheus nimis cito aut taedium aut risum populo moveret. —
Sed admonet me haec res alius cuiusdam Promethei, non lignei quidem, sed

