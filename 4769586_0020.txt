›—1a-

picti in vase fictili, itemque in hiatu quodam pube tenus delitescentis, quem a
Scrofanio, Italo archaeologo, acceptum nuper Geppertus, popularis noster, spe-
ctandum nobis proposuit in libro de antiquo Graecorum theatro, Lipsiae a. 1843
edito. Vereor tamen equidem magnopere, ne hic quoque Prometheus exploden—
dus sit. Hominem enim pictum videmus adolescentem et imberbem, qua specie
unquam Prometheum propositum esse parum credibile est. Is prominet dimidia
fere sui parte e strue quadam lapidum, rudium quidem illorum, sed ordine ta-
men compositorum, ut esse solent in aedificiis, quae cyclopia dicuntur, nisi quod
in hac pictura lapides satis parw' sunt, maximique eorum, si ad hominis men-
suram comparentur, w'x capitis modum excedunt, minimi, 'quantos facile manus totos
comprehendat: universa autem species muri est aut imperfecti aut diruti, quali
specie rupe'm, in qua Prometheus vinctus fuit, repraesentare nemo profecto potuit.
Denique advolat ad hominem serpens alatus: quem pro aquila, Promethei corpus
laniatura, a pictore substitutum esse aut potuisse substitui nunquam nobis per-
suadebitur. — Necesse est igitur aliud esse huius picturae argumentum: quod-
nam sit, non quidem pudeat me nescire3 neque tamen, quid mihi videatur, dicere
verecundabor, quum praesertim Iahnius noster, archaeologus peritissimus, idem
sibi dudum visum esse significaverit, in Palamede p. 44, simulque eorum me
admonuerit, quae in eandem sententiam a viro illustrissimo, duce de Luynes,
scripta sunt in Annalibus inst. archaeol. tom. 1, pag. 407 sqq. Videor igitur
mihi hominem agnoscere in cavernam Trophonii descendentem; eamque senten-
tiam etiam contra Welckeri disputationem, in Diurnis antiquariis a. 1838, p. 219
facile defendi posse arbitror. Nam quod is Palamedem repraesentari credit la-
pidibus obrutum, vix minus incredibile est, quam illud de Prometheo. Primum
enim in lapidatione, quum lapides a magna multitudine coniiciuntur, hos nemo
credet ita cadere posse, ut in muri diligenter constructi formam coeant, eum
autem, in quem coniecti sunt, erectum stare, dum lapides ad pubem usque ac-
cumulantur et post eum adeo in altum exsurgunt, ut supra ipsius caput emineant,
quemadmodum in hac pictura factum videmus. Non igitur intelligo, qui potuerit
Welckerus ad ipsum adspectum provocare, qui mihi quidem omnem lapidationis
cogitationem excludere et procul arcere videtur. Quod autem introitum in ca·
vernam Trophonii repraesentari negat, non sane ostii instar videmus, patulo vel
aditu vel descensu: sed ad Trophonii cavernam descensum fuisse legimus per
foramen angustissimum, quo quum is qui descensurus erat pedes immisisset,
subito occulta quadam vi intus abriperetur: idque foramen fuisse in latere specus
cuiusdam non natura sed· arte facti, cuius circuitum probabile est lapidibus ex-

