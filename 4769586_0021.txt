structum fuisse in ¹hunc modum, quem pictura repraesentat. Et quod non omnem
hunc circuitum depictum videmus, sed partem tantum eius cum ipso illo foramine
atque homine intus collocato: necessario hoc ita pictor instituit, quandoquidem, si
totum circuitum pinxisset, hominem necesse fuisset abscondi nec potuisse conspici.
Fecit igitur, quod maxime consentaneum erat, ut muri imperfecti speciem reprae-
sentaret, eumque ex altera parte humiliorem, quo propius draconem, ex hac parte
advolantem, homini admovere posset. Humc autem draconem ne nos quidem pro
uno eorum accipimus, qui in caverna Trophonii esse dicebantur, quos quidem
Welckerus recte negat alatos pingi potuisse: sed nihil obstat, quominus Agatho-
daemonem significari credamus, in cuius aede, qui oraculum consulebant, aliquamdiu
morabantur. Is igitur nunc adest descendenti, propitius, opinor, et opem laturus.
Proxime Agathodaemonem ad dextram caduceus est, mercuriale signum, quo
nihil aliud a pictore significatum coniicio, quam Trophonium, oraculi dominum.
Quippe fuerunt qui ipsum Trophonium pro Mercurio haberent, uno de quinque, in
quos huius numen a philosophantibus mythologis dispertitum est. — Denique lit-
teras ΑΓ A, paullo longius ad dextram positas quilibet, opinor, malet de Agamedis
nomine interpretari, quam cum WVelckero, de Palamedis, ut prima littera Π deleta,
A autem cum Γ permutata esse statuatur, quum praesertim ipse Welckerus huic
se coniecturae non multum tribuere professus sit. Quae autem ab hoc causae
proferuntur, quominus Agamedes significari credatur, hae mihi, si fas est littera-
tori contra archaeologum de huiusmodi artis arcanis dicere, inanes esse videntur.
Aut ipsum Agamedem, aut rem aliquam ad Agamedem pertinentem, velut aram,
non autem litteras initiales pingi debuisse contendit. Ipsum Agamedem cur no-
luerit pictor pingere, mihi satis manifestum videtur: aram qui postulat, demon-
strare ante omnia debebit, fuisse aram Agamedi consecratam. Nam Pausanias
quidem huic ab iis, qui in cavernam descensuriessent, arietem non ad aram, sed
εἷς βόθρον sacrificatum esse scribit. De alia denique re quacunque ad Agamedem
pertinente, qua is melius quam primis litteris nominis significari potuisset aut
debuisset, tum demum disputari poterit, si qualis haec res sit, fuerit demon-
stratum. — Itaque mihi quidem nihil obstare videtur, quominus id quod dixi
argumentum huius picturae esse statuatur, neque in iis, quae in reliquis vasis
partibus picta sunt, quidquam esse arbitror, quod huic interpretationi adversetur,
etiamsi de singulis, quid sibi velint et quo pertineant, non potest certo demon-
strari. Sed quemadmodum in philologieis ita etiam in archaeologicis multa esse
puto, quae satius sit nescire, quam inanibus coniecturis operam ludere.

Scribebam Gryphiswaldiae mense Martio ann. MDCCCXLIV.

ἕ
4
Ξ

 

