-4-

convenit> quidem nobis cum Wieselero eatenus, ut verbum 5⁷1?de corruptum,
coniecturaeque a criticis prolata· plerasque omnes reiiciendas esse iudicemus:
quod autem etiam Stanleii emendatio una omnium verissima, ἐπαχθῆ, eodem cum
ceteris loco a Wieselero habita, et ne commemorata quidem est, magnopere im-
probamus. Mow't eum fortasse Reisigii auctoritas, qui adiectivum ἐπαχθής, quoniam
alibi in tragicorum fabulis non legitur, etiam hoc loci admitti posse negavit.
Atqui si auctoritatibus standum est, non minor sane quam Reisigii in tali re
auctoritas fflermanni habebitur, cui illam Stanleii emendationem probatam esse
scimus. Quaeri autem ante omnia debebat, num quae probabilis ratio exputari
posset, qua permoti tragici illud adiectivum fastidiissent, et si nullam esse appa-
reret, non consulto sed casu factum censeri, ut in his quae exstant tragoediis
nusquam id usurparent. De sententia autem loci Aeschylei, et quam egregie huic
illud ipsum ἐπαχθῆ conveniat, diximus in comment. p. 284, quae repetere hoc
loco nihil attinet. Quod autem Wieselero placet, ut ἐπράθη scribatur, id nos,
etiamsi in omnibus codicibus inventum esset, corruptum tamen et exturbandum
dicere non dubitaremus, utpote prorsus ineptum. Ipse sententiam hanc existere
autumat: „omnia vendita h. e. in servitute sunt praeter[quam] imperare
diis.“ neque dubium esse potest, quin significari his verbis voluerit, servos esse
deos omnes praeter unum imperatorem, Iovem. lam ut concedamus aliquantis-
per — quod profecto non debet concedi, — θεοῖσι κοιρανεῖν, diis imperare, dici
potuisse pro deorum imperatore, θεῶν κοιράνῳ, ne sic quidem aliud (licetur
illis verbis, nisi deorum imperatorem non esse venditumz quumque addatur sta-
tim, ἐλεύθερος ’γοὶς οὔτις ἐστὶ πλὴν Διός, videbitur Aeschylus liberum dicere qui-
cunque non venierit, qua ratione recusare non poterimus, quin vernas quoque in
herili domo natos, aut helotas Spartanorum , quos venum dari a dominis non potuisse
constat, aut si qui sub tyrannorum dominatione vivant, hos omnes Aeschylo libe-
ros visos esse statuamus. Porro ceteri dii non simpliciter servire, sed veniisse
et pretio mancipati esse dicentur, quod quam absurdum sit, non opus est de-
monstare. Nam quod Wieselerus πραθῆναι etiam improprie dici autumat, testem-
que citat Orestem in Choeph. v. 902 haec dicentem:
διχῶς ἐπράθην ὢν ἐλευθέρου πατρός,

dicitur sane ibi ἐπράθην improprie: sed de eo dicitur, qui reapse non servus sed
liber est3 Wieselero autem talia exempla afferenda erant, ubi qui serviret, licet
non venditus esset, tamen πραθῆναι diceretur, qualia neque sunt neque possunt
esse. Ceterum quod Orestes illo loco dicit, hoc est, non quidem venditum se
esse, sed abalienatum esse a matre lucri causa, quo scilicet ipsa et impunitatem

